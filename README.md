# Verbum Ssombor

Lo, mit a hívő őrülettel teljes álmában láta, hogy a valóság szövete elvékonyodá ott ahol az új kor hajnala eljöve, letaszítá az új világrend sekély palatábláit és megidézé a pepitaszín kifordított korszellemet.
Hallgassátok a nyelvet, mi újradefiniálja az informatikát, mely szöget üte alkotója fejében a lélek oly sötét óráján, amit nem idézhet más elő, csak embertelen mennyiségű romlott carolina reaper. Ekkor mondá meg az Alsóbb Metamorfózis 2.0, hogy nyisd ki elméd mert elérkezett az új időszámítás, és rendelj pizzát gyarló halandó, mire vársz még, rendelj még több pizzát!
Lásd az új idő prófétájának arcát, ki délről kel majd fel a napfény városából, hogy a hegyekbe vezesse népét az olasz tészták útján távol az ostoba fejlesztők, tarthatatlan releasek és ótvar gyorskaják poklából. Megismerétek őt majdan ékes hangjáról és kiáltásáról, amikor meglátván a gyarlóságot és az emberi ostobaságot, felkiálta hogy MIÉRT, MIÉRT, HOGY A F***BA?
